- 374 — ''

Spiritum sumet bestiae imago,
Loquetur verba inaudita¹
R. Heu, miseri,
Heu, miseri!
Quid, homo, ineptam
Sequeris laetitiam?

 

17. Rumpet abyssum stella dc caelo
Monens reprobos praevio signo:
Erumpent locustae * hactenus nunquam visae,

Similes equis
Bello paratis,

Galeato vertice,
Loricato corpore,
Caudis ut scorpius aculeatae,

Facies illis humanae.
R. Heu, miseri,
Heu, miseri!
Quid, homo, ineptam
Sequeris laetitiam?

18. stridor alarum ut sonus aquarum,
Dentes earum dentes leonum3
Volabunt celeres, * rugient ut quadrigae.

Angelum ergo
Ferunt abyssi,
Quem Hebraeus Abaddon,
Graecus Apollyon,
Exterminantem dicit Latinus:
Tormentum malis mensibus quinis.
R. Heu, miseri,
Heu, miseri!
Quid, homo, ineptam
Sequeris laetitiam?

19. Truces per mundum equites currunt,
Tertiam partem hominum occidunt,
Vicies milies * milia erunt dena.

Sicut leonum
Capita eorum,
Caudae eorum
Capita serpentium,

Ignis et sulphur, pestifer fumus
Prodiet ore ipsorum.

R. Heu, miseri,
Heu, miseri!
Quid, homo, ineptam
Sequeris laetitiam?

